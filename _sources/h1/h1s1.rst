Over programma's en processen
=============================

  Enkele begrippen rond programmeren komen we ook in het dagelijks leven tegen.
  Deze voorbeelden kunnen helpen om programmeren beter te begrijpen.

Als je een taart wilt bakken, heb je een *recept* nodig.
In het recept staat wat je nodig hebt: de ingrediënten (bijvoorbeeld bloem en boter) en
de hulpmiddelen (zoals een kom, een mixer, en een oven).
Het recept geeft stap voor stap aan hoe je van de ingrediënten, met deze hulpmiddelen, een taart bakt.

Met een recept alleen gebeurt er nog niets:
je hebt een *kok* nodig - iemand nodig die het recept kan uitvoeren.
Deze heeft *hulpmiddelen* nodig, en *ingrediënten*.
Daarna kan hij aan de slag gaan met het bakken van de taart.
Het uitvoeren van de verschillende stappen van het bakken kost *tijd*.
We noemen iets dat in de tijd verloopt een *proces*.

Als alles goed gaat, heb je als *resultaat* van het bakken een taart.
Aan de taart kun je niet meer zien hoe deze gemaakt is - welke stappen er gebruikt zijn.
Maar als je de taart wilt gebruiken (opeten) is dat ook niet je eerste vraag.

We hebben in dit voorbeeld te maken met de volgende begrippen:

* *script* (programma) - stappenplan dat precies vastlegt welke stappen uitgevoerd moeten worden;
* *actor* (processor) - kan een script uitvoeren; dit kan een mens zijn, maar ook een machine (automaat);
* *proces* - het uitvoeren van een script door een actor; bij een proces is er meestal sprake van:
* *invoer* (input)
* *uitvoer* (output, resultaat)
* *hulpmiddelen* (resources)

In het dagelijks leven vinden we meer voorbeelden van scripts, actoren en processen:

+--------------------+----------+-----------------+--------------------+
| Script/Programma   | Proces   | Actor/Processor | Resultaat          |
+--------------------+----------+-----------------+--------------------+
| Recept             | Bakken   | Kok             | Taart              |
+--------------------+----------+-----------------+--------------------+
| Breipatroon        | Breien   | Herder          | Trui               |
+--------------------+----------+-----------------+--------------------+
| Routebeschrijving  | Reis     | Automobilist    | Bestemming bereikt |
+--------------------+----------+-----------------+--------------------+
| Orgelboek          | Afspelen | Draaiorgel      | Muziek             |
+--------------------+----------+-----------------+--------------------+
| Optellen           | Rekenen  | Boekhouder      | Som                |
+--------------------+----------+-----------------+--------------------+

De verschillende *scripts* zijn geschreven voor een bepaald soort *actor*.
Een recept is geschreven in een taal die door een kok begrepen wordt.
Als je wilt leren koken, dan moet je de recepten-taal (of koks-taal) leren begrijpen.

Een script of programma voor een computer schrijven we in een *programmeertaal*.
Dit script legt precies en volledig vast welke stappen de computer moet nemen bij het uitvoeren van het proces.

Een computer voert de opdrachten in het programma uit precies en letterlijk uit.
Een computer doet wat je zegt - en dat is misschien niet altijd wat je bedoelt.
En omdat computers zo snel zijn, loopt het soms erg snel uit de hand.

  Vb: (i) peanut butter jelly sandwich; (ii) tovenaarsleerling.

Opdrachten
----------

.. dragndrop:: basis-ex-3
    :match_11: wol ||| invoer
    :match_12: trui ||| resultaat/uitvoer
    :match_13: breien ||| proces
    :match_14: oma ||| actor/processor
    :match_15: breipatroon ||| script/programma

    Plaats de termen in het juiste vak.

.. dragndrop:: basis-ex-4
    :match_11: meel ||| invoer
    :match_12: brood ||| resultaat/uitvoer
    :match_13: bakken ||| proces
    :match_14: bakker ||| actor/processor
    :match_15: recept ||| script/programma

    Plaats de termen in het juiste vak.

.. dragndrop:: basis-ex-5
    :match_12: muziek ||| resultaat/uitvoer
    :match_13: orgeldraaien ||| proces
    :match_14: draaiorgel ||| actor/processor
    :match_15: draaiorgelboek ||| script/programma

    Plaats de termen in het juiste vak.
